---
title: Životopis
layout: bio
---

Petr Geršl se narodil 28. 11. 2005 v Brně. Od malička se věnuje hudbě a vědě. Vystudoval Cyrilometodějské gymnázium a střední odbornou školu pedagogickou v Brně a pokračuje ve studiu na Ekonomické fakultě Jihočeské univerzity v Českých Budějovicích, kde studuje obor Finance a účetnictví.

Na gymnáziu se zabýval studiem chemie, absolvoval Advanced Placement zkoušku z chemie v anglickém jazyce, kurz chemie Olgy Ryparové, několikrát se účastnil chemických olympiád a jiných soutěží, včetně Středoškolské odborné činnosti s prací zabývající se studiem vaznosti alkaloidů na stabilizované strukturní anomálie v DNA pod záštitou Přírodovědecké fakulty Masarykovy univerzity v Brně. Zájem o chemii ho ale ke konci studia opustil a chemii teď pouze doučuje.

S nástupem na gymnázium postupně ukončil studium na Základní umělěcké škole varhanické v Brně a začal se věnovat vlastní hudební tvorbě. První díla začal psát v roce 2021, tedhy silně ovlivněn americkým skladatelem Philipem Glassem a minimalistickou hudbou – jednalo se hlavně o sólové kusy pro klavír. Jeho styl se postupně vyvíjel a zakotvil v hudbě inspirované pozdním romantismem. Ve svých dvaceti letech zkomponoval několik skladeb pro velký orchestr včetně tří stylově různých symfonií, skladby pro menší uskupení, sbor i několik aranží. Jeho katalog má necelých 50 opusových čísel.

Společně se skupinou přátel se začal na gymnáziu věnovat také organizování různých akcí. Pomáhal organizovat tři ročníky soutěže AstroPi Hackathon v Brně a dva ročníky akce Zvaž vědu! v Brně. Tyto akce organizuje dodnes a věnuje se primárně administrativním úkolům. Kromě toho se na gymnáziu věnoval vzniku a kodifikaci studentské samosprávy. Navíc přijal roli knihovníka v obci Měnín, kterou se snaží více zapojit do komunitního života obce.

V posledním ročníku na gymnáziu se začal věnovat studiu ekonomiky a investičních strategií, což také určilo jeho budoucí směřování. Po nepříjemné dvouměsíční stáži v OVB Allfinanz, kde se setkal s krutou realitou neetičnosti některých finančních poradců, hledal jinou společnost, kde by mohl své poznatky uplatňovat a pomáhat tak lidem zvládat stres spojený se správou majetku až narazil na skupinu Golden Gate. V Golden Gate se věnuje tvorbám robustně diversifikovaných investičních portfólií do každé doby s prestižní firmou v zádech.

## #now

Právě teď se Petr věnuje při studiu na univerzitě několika projektům. Kromě podnikání v Golden Gate vede účetnictví spolku Zvaž vědu!, z.s., vede Obecní knihovnu Měnín, tvoří hudbu, doučuje, spravuje několik webů a anagžuje se v jeho farnosti.