---
title: "Dýchací řetězec"
layout: note
toc: true
pm: true
---
- dýchací řetězec se odehrává v membránách mitochondrií
- předpokladem pro jeho fungování je dostatek ADP, fosfátu P a dostatečné množství energie
- energie je zajištěna biosyntézou vody
    - vodík se přenáší z redukovaných koenzymů na kyslík
- proces vázání energie do vazeb molekul ATP se nazývá _aerobní fosforylace_
# Dýchací řetězec
## [Enzymy](/notes/research/chemistry/biochemistry/descriptive-biochemistry/enzymes) dýchacího řetězce
- jedná se primárně o oxidoreduktasy s:
    - koenzymem NAD$^+$
    - koenzymem FMN
    - cytochromy
    - _koenzym Q_
- jsou podobné přenašečům elektronů při primární fázi fotosyntézy
## Přenos elektronů v dýchacím řetězci
- atomy vodíku z redukovaných koenzymů jsou rozloženy pomocí přítomných enzymů na protony a elektrony
    - $H\longrightarrow{H^++e^-}$
- elektrony jsou postupně pomocí přenašečů přeneseny na kyslíkovou molekulu a uvedou ji do stavu $O^{2-}$
    - přenos elektronů probíhá postupně přes několik redoxních nosičů
    - uvolněná energie při přenosu elektronů se používá k syntéze ATP
- protony jsou transportovány do mezimembránového prostoru
    - _protonová pumpa_
- protony jsou nejdříve spolu s elektrony přenášeny z koenzymu $NADH+H^+$ na koenzym $FMNH_2$ a koenzym Q
- na koenzymu Q jsou vodíky odděleny od elektronů
- elektrony si pak předávají postupně cytochromy b, c a a
    - při každém kroku se uvolní další protony
- posledním přenašečem je _cytochromoxidasa a_$_3$, který přenáší  elektrony na kyslík
- kyslíkový aniont potom zreaguje se dvěma protony za vzniku vody
    - $O^{2-}+2\ H^+\longrightarrow{H_2O}$
- hromadění $H^+$ na jedné straně membrány vytvoří _protonový gradient_
    - vytvoří se elektrochemický článek, který je zdrojem energie pro další syntézu ATP
# Vznik ATP
- vzniká reakcí ADP s fosfátem
    - $ADP+P\longrightarrow{ATP}$
- fosfát je přítomen v buňce ve formě fosforečnanů
## Aerobní fosforylace
- je to systém oxidačních přeměn v oxdiačním dýchacím řetězci
- proces je zakončenou syntézou ATP
- zdrojem energie je protonový gradient vytvořený přebytkem protonů na druhé straně membrány
- proces katalyzuje enzym _ATPasa_, který je součástí struktury membrány
    - obsahuje skulinu pro průchod protonů, čímž se energie gradientu přemění na chemickou energii zachycenou molekulami ATP
- při oxidaci $NADH+H^+$ vznikají 3 molekuly ATP
- při oxidaci $FADH_2$ vznikají 2 molekuly ATP

{{< fig class="note-fig" src="https://firebasestorage.googleapis.com/v0/b/firescript-577a2.appspot.com/o/imgs%2Fapp%2FPetrGersl%2FRJclceExkk.png?alt=media&token=24d63fad-ed3f-4023-ab0b-6697bc3a3b88" alt="Schéma aerobní fosforylace" >}}

- aerobní fosforylace zajišťuje asi 90% veškerého ATP v organismu
## Substrátová fosforylace
- ATP může vznikat i za anaerobních podmínek
- taková syntéza je docela neefektivní
- vzniká tak třeba při glykolýze nebo v citrátovém cyklu
- makroergická vazba vzniká přímo na úrovni substrátu
- reakcí s enzymem s $-SH$ skupinou se energie a fosfát uvolní a návážou na molekulu ADP