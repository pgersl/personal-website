---
title: "Newtonovy zákony mechaniky"
layout: note
toc: true
pm: true
---
# Zákon setrvačnosti
> Každé těleso setrvává v relativním klidu nebo v rovnoměrném přímočarém pohybu, dokud není přinuceno silovým působením jiných těles tento stav změnit.
- _setrvačnost_ je vlastnost těles
    - u těles klidu se projevuje jejich uvedením do poybu
    - u těles v pohybu se projevuje při každé změně rychlosti
- soustavy, ve kterých platí tento zákon se nazývají **inerciální vztažné soustavy**
    - soustavy, ve kterých tento zákon neplatí se nazývají **neinerciální vztažné soustavy**
# Zákon síly
> Velikost zrychlení $a$, které uděluje výsledná síla $F$ tělesu o hmotnosti $m$, je přímo uměrná velikosti síly a nepřímo uměrná hmotnosti tělesa.
- z toho plyne:
$$a=\frac{F}{m}$$
    - $a$ - zrychlení
    - $F$ - výsledná síla
    - $m$ - hmotnost
- z čehož dále plyne:
$$F=m\cdot{a}$$
# Zákon akce a reakce
> _Síly, kterými na sebe vzájemně působí dvě tělesa, jsou stejně velké, navzájem opačného směru, současně vznikají a zanikají._
- každá akce vyvolá stejně velkou reakci v opačném směru
- síly akce a reakce působí každá na jiné těleso, ve svých účincích se tedy navzájem neruší